140 Ο. 11, 7--18

ac litteras c. 39 commemorataS, quibus Otho proelium
flagitaret. Sed simplicius est de loco aliquo cogitare
itineris accuratius non significato. In castris de proelio
dubitatum est, sed Othone per *litteras flagitante iter
coeptum est videlicet invito Paulino et Celso. In
itinere, cum exercitus non procul ab hoste abesset,

η Celsus et Paulinus iterum Titianum et Proculum ob-

secraverunt, ut ab insano consilio desisterent. 'Sed
et hi ipsi ad ius imperii transibant, et advenit alter
ab Othone nuntius cum atrocibus mandatis. Deinde
iter perrexerunt et brevi cum Vitellianis conflixerunt.
Neque veri dissimile est, Othonem, qua esset impatientia,
quanquam ad duces profectos litteras iam dedisset,
quibus proelium flagitaret, tamen paulo post alterum
nuntium misisse cum iisdem mandatis, qui exercitum
in itinere consecutus est.

Quid Titianus et Proculus illa expeditione voluerint,
ignoramus et ignorabimus. Aut in tergis hostium se
constituros sperabant, ut commeatibus interclusis et
legionum Illyricarum adventu firmati hostes opprime·-
rent, id quod ex Tac. c. 40, 1 non ut ad pugnam sed
ad bellandum profecti conligi licet, aut eius modi itinere
obliquo hostibus proelii faciendi facultatem facere vole-
bant, id quod ex consilio Bedriaci habito et Othonis
litteris concludi potest et mihi quidem veri similius
videtur. Certi quicquam statui nequit. Sane nimium
laudis Tacito tribuit Gerstenecker‚ cum p. 33 eum
quae fuerit expeditio plane significare contendit3 immo

 

