iudicium de ea fecerint. Sed dum sub iudice lis est
et sententiae prolatae vehementer inter se repugnant,
licebit rem gravissimam iterum atque iterum perscru-
tari, ut tandem aliquid efficiatur, quod recipiant om-
neS‚ quorum iudicium aliquid valet. Ac fortasse con-
tinget mihi, ut pauca tribuam ad unam ex sententiis
firmandam, quanquam sententia ipsa iam dudum pro-
lata est neque disputatiuncula mea *quicquam eruitur,
quod novitatis gloria niteat. ”

Sed antequam rem adgredior, quae adhuc propo-
sita sunt paucis complectar. Primus autem causam
attigit⁸ Heeren ¹), qui, etiamsi pauca Plutarchum a
Tacito sumpsisse concedit -—— id quod propter summam
scriptorum consensum negari non potuit ——, tamen
illum pleraque ipsum quaerendo conlegisse contendit.
Heerenii aetate quae coepta est tractari fontium
ratio ‚ haec posteris demum temporibus exculta est
disciplina. Omnes igitur posteri una et consentiente
voce similitudinem illam tantam esse professi sunt,
ut res brevi manu non possit absolvi, scriptores*
autem sine dubio artius cohaerere.

Atque Hirz el 2) primus utrumque scriptorem
eodem fonte usum esse dixit et acta diurna populi
Romani hunc fontem fuisse putavit. Quae sententia

1) He eren „de fontibus et auctoritate vitarum parallelarum
Plutarchi“ Gottingae 1820.
2) Hirz el „comparatio eorum, quae de imperatoribus Galba

et Othone relata legimus apud Tacitum, Suetonium, Plutarchum,
Dionem O. etc.“ Stuttgart , 18 51. Libellus mihi praesto non fuit.

