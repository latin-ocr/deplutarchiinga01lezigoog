7

tiam, adhuc tenet ¹), atque in dissertatione modo edita
Sickinger 2) sine ulla dubitatione Mommsenium et
Nissenium sequitur, itemque H. Haupt 1. 1., ubi de
Langii et Kraussii disputationibus agit, num illi pro-
babile quid proposuerint valde dubitat 3).

Itaque non abs re videtur rem desperatam ite·
rum retractare, et si mihi contingat, ut vel
paucissimis scrupulum eximam , quo illos deserere
prohibentur, me operae non paenitebit. Atque, ne
longior fiat commentatio, Suetonio Cassioque Dione
neglectis in solis versabor Tacito et Plutarcho. Id
’unum adnotaverim, homines doctos ex Suetonio qui-
dem plus, quam par est, extricare studuisse; nam,
si prodigia, fabulas narratiunculas omittimuS‚ ipsa
narratio remanet tam ieiuna, ut cum rerum scriptoris
vix sit comparanda, neque multum inde possit concludi.
Itaque, cum Plutarchum a Tacito exscriptum esse
incredibile sit, quaeritur , utrum Tacito Plutarchus
an uterque usus sit eodem fonte. Hoc si efficitur,
minoris momenti est quaerere, utrum Plinius an Cluvius
an alius quis sit auctor communis.

1) cf. BurS. X. tom. XXXII. p. 521 et 522, ubite Gersten-
eck eri programmate agit et facilius omm‘a explicari dicit, si
communem fontem statuamus, '

2) Sickinger „de linguae Latinae apud Plutarchum et reli-
quiis et vestigiis“ diss. Friburgi Brisgaviae 1883. p. 85.

3) Commentatio mea cum iam typis exprimeretur, a librario
dissertationem accepi, quam scripsit Max Puhl „De Othone et
Vitellio imperatoribus“ Halis Sax 1883, qui et ipse, quanquam
nova non adfert argumenta, fontem statuit communem.

