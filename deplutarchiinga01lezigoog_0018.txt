12

ovum ab ovo multumque excitavit calamitatis, Velut
in quaestione de ratione, quae intercedat· inter Liv.
XXI et Polyb. ΙΙΙ, ii, qui legem Nissenianam dili·
genter observant‚ in incerta minimeque probabilia de-
lapsi sunt. Immo, ubiqumque similes duae narrationes
exstant, non statim tertius aliquis scriptor statuenduS‚
sed mutua 'et similitudo et discrepantia summa dili-
gentia perscrutanda et quaerendum, nonne alterum
altero usum esse possit cogitari. Quam legem, si est
lex, in hac quoqu-e quaestione sequar et, antequam ali-
quid de auctoribus coniciam ‚ quae sit ratio scripto-
rum iterum quaeram.

Miram esse similitudinem inter Tacitum et Plu-
tarchum identidem demonstraverunt homines docti
imprimis Wiedemann‚ Peter, Mommsen ¹). Sed de con-
sensu non agunt nisi in universum et statim -- id quod
praecipue in Nissenium cadit— ad quaestionem leviorem
transgressi fontem quem coniciunt communem coniectura
reperire student. Equidem antea de quaestione prima-
ria agendum puto, unde aliquid redundaturum arbitror
ad iudicium de Plutarchi vitas componendi ratione
ferendum. Itaque narrationes rursus conseram et ubi
et quo modo aut consentiant aut differant examinabo.
Sane omnium primum inquirendum esset in temporum
rationes, Verum enim vero, cum omnia, quae de hac

 

 

1) Mommsen p. 299 sq. Ne Clason quidem, quanquam
p. 23 sq. omnes locos congruentes adscribit, ea qua opus est
diligentia in consensum inquirit.

